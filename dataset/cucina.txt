NGREDIENTI
263
Calorie per porzione

    Energia Kcal 263
    Carboidrati g 35.1
      di cui zuccheri g 8.4
    Proteine g 8.9
    Grassi g 9.6
      di cui saturi g 5.06
    Fibre g 0.9
    Colesterolo mg 117
    Sodio mg 63

Ingredienti per 12 pancake
    Burro 25 g 
    Farina 00 125 g 
    Uova medie 2 
    Latte intero fresco 200 g 
    Lievito in polvere per dolci 6 g 
    Zucchero 15 g 

Iniziamo la preparazione dei pancake fondendo il burro a fuoco bassissimo, quindi lasciate intiepidire. Intanto dividete gli albumi dai tuorli. Versate i tuorli in una ciotola e sbatteteli con una frusta a mano 1, poi unite il burro fuso a temperatura ambiente 2 e il latte a filo, continuando sempre a mescolare con la frusta 3. Montate il composto finchè non risulterà chiaro.

Unite il lievito alla farina 4 e setacciate tutto nella ciotola con il composto di uova 5, mescolate con la frusta per amalgamare 6.

Ora montate gli albumi che avete tenuto da parte, versando poco alla volta lo zucchero 7 e quando saranno bianchi e spumosi incorporateli delicatamente al composto di uova, con movimenti dall'alto verso il basso, per evitare di smontarli 8. Mettete a scaldare sul fuoco medio (non alto altrimenti non darete il tempo all'impasto di lievitare bene durante la cottura e i pancake diventeranno troppo scuri) una padella ampia antiaderente (meglio se a fondo spesso) e, se necessario, ungete con poco burro da spandere sulla superficie con l'aiuto di carta da cucina. Versate al centro del pentolino un mestolino di preparato 9, non ci sarà bisogno di spanderlo.

Quando inizieranno a comparire delle bollicine in superficie e la base sarà dorata, giratelo sull’altro lato per mezzo di una spatolina 10, come se fosse una crepe o una frittata, quindi fate dorare a sua volta anche l'altro lato, dopodichè il pancake sarà pronto 11. Proseguite così con il resto dell'impasto e man a mano disponete i pancake su un piatto da portata, impilateli uno sopra l'altro. Con queste dosi dovrebbero formarsi all'incirca 12 pancake. Serviteli caldi e cosparsi di sciroppo d’acero 12. Potete accompagnare i pancake con della frutta fresca o sciroppata di vostro gusto.

La cioccolata calda è una delle bevande più golose, perfetta da gustare in inverno. Realizzarla a casa è semplicissimo e se state cercando una ricetta per una cioccolata calda cremosa e vellutata siete nel posto giusto! Da oggi non avrete più bisogno di utilizzare i preparati in polvere, una volta provata siamo sicuri che non lascerete più questa ricetta. Cioccolato fondente, cacao, latte e amido vi permetteranno di prepararla in pochissimo tempo! La cioccolata calda non è solo una bevanda, è un momento di unione... preparatene in abbondanza, radunate tutti i familiari e gustatela insieme. Se fuori nevica, non ci sarà momento più magico! Scopriamo insieme come prepararla in pochi e semplici passaggi... e per un tocco goloso provate ad aggiungere un ciuffo di panna montata e magari un pizzico di cannella!



INGREDIENTI
613
Calorie per porzione

    Energia Kcal 613
    Carboidrati g 67.4
      di cui zuccheri g 56.2
    Proteine g 13.8
    Grassi g 32
      di cui saturi g 18.87
    Fibre g 3.7
    Colesterolo mg 28
    Sodio mg 220

Ingredienti per 2 persone
    Latte intero 500 g 
    Cioccolato fondente al 60-69% 120 g 
    Cacao amaro in polvere 20 g 
    Amido di mais (maizena) 20 g 
    Zucchero 20 g 

Preparazione
Come preparare la Cioccolata calda

Per preparare la cioccolata calda cominciate sminuzzato il cioccolato fondente 1. Poi versatelo in un bagnomaria 2 e lasciatelo sciogliere a fuoco medio mentre mescolate di continuo 3.

Tenete da parte e intanto proseguite con il resto della ricetta. Versate in un pentolino il latte 4 e poi setacciate e mescolate prima l’amido di mais 5 e dopo il cacao amaro in polvere 6.

Accendete il fornello e lasciate scaldare mentre mescolate con la frusta 7, subito dopo unite lo zucchero 8 e continuate a rimestare finché il composto, nuovamente, non sfiora il bollore 9.

E' arrivato il momento di versare il cioccolato fuso 10, mescolate fin quando non avrete ottenuto la consistenza desiderata e versate subito nelle tazze 11 ed ecco pronta la vostra golosa cioccolata calda: non vi resta che gustarla 12.

Le Crepes conosciute anche come Crespelle, sono una ricetta di base facile e deliziosa! Cialde molto sottili e morbide, a base di uova, latte, farina, cotte su una superficie rovente tonda con poco burro; dove “si arricciano” risultando rugose in superficie, da qui crêpe che dal latino “crispus” significa arricciato. Il loro gusto neutro le rende perfette con farciture dolci o salate , dalla marmellata, alla frutta, da formaggi a verdure!
Crepes dolci e salate impasto base perfetto - Ricetta Crepes-

Si tratta di un piatto originario della cucina francesce, che pare risalga addirittura al V secolo, quando Papa Gelasio, molto caritatevolmente, volle sfamare dei pellegrini francesi stanchi ed affamati, giunti a Roma per la festa della Candelora. Ordinò che dalle cucine vaticane si portassero enormi quantitativi di uova e farina, con i quali sarebbero state create le prime rudimentali crepes, che divennero poi di uso molto comune in Francia, dove la ricetta venne perfezionata diventando un vero e proprio simbolo culinario! Quella che vi regalo oggi é la Ricetta Crepes base, del ricettario di mia zia, che preparo da sempre. Un impasto versatile , veloce e molto semplice per fare le Crepes in casa facilmente con una padella da cucina o se la possedete una piastra. Dopo aver mescolato gli ingredienti e dato vita alla classica pastella per Crepes vi illustrerò tutti i passaggi pratici per dosare il giusto quantitativo di impasto , tutti i trucchetti per cuocere Crepes perfette dal gusto delicato e colore giallo chiaro, senza bruciature, dalla consistenza morbidissima, né troppo spessa, ma nemmeno eccessivamente sottile che potrete piegare, arrotolare impacchettaree naturalmente farcire come preferite! Da questa base infatti, potrete dare vita a crepes dolci o salate a seconda della circostanza! Dalle più classiche Crepes alla nutella alle crepes salate prosciutto e funghi e tante altre! Potrete realizzare così gustosi antipasti, succulenti primi piatti, deliziosi dolci, a squisite colazioni!
Ricetta Crepes
TEMPI DI PREPARAZIONE
Preparazione 	Cottura 	Totale
5 minuti 	5 – 6 minuti 	10 minuti
Ingredienti
Quantità per 8 – 10 crepes

    300 ml di latte
    2 uova
    125 gr di farina
    40 gr di burro circa per la cottura

Ingredienti Crepes, alcune note : sia che state preparando Crepes dolci che salate non è necessario aggiungere zucchero o sale, saranno i ripieni a regalare la giusta sapidità o dolcezza al piatto finale! Se gradite, potete sostituire 50% con farina integrale oppure il latte intero con latte scremato o di soia.
Dove cuocere le Crepes? 

basterà una semplice padella antiaderente. di solito da 24 cm per ottenere crepes di dimensione medio – grande.  Potete optare anche per padelline più piccole se state realizzando delle cialde di piccole dimensioni. Se l’avete potete utilizzare una piastra tonda o una crepiera 
Procedimento
Come fare le Come fare le Crepes

Prima di tutto sbattere le uova e mescolarle insieme con una frusta a mano :
sbattere le uova - Ricetta Crepes

Incorporare piano piano farina e latte e mescolare con la frusta a mano :
Incorporare farina e latte - Ricetta Crepes

solo quando la prima parte di pastella si è formata aggiungete altro liquido e farina:
Impasto delle crepres in preparazione - Ricetta Crepes

Attenzione a non versare solo latte o solo farina perchè si formano dei grumi! L’impasto per crepes dev’essere liscio, vellutato non eccessivamente denso e privo assolutamente di grumi.

Impasto crepes dolci e salate pronto - Ricetta Crepes

Trucchetto: Se si sono formati i grumi, è perché avete versato troppo velocemente gli ingredienti, oppure il latte era particolarmente freddo, in quel caso, frullate tutto con l’aiuto di un minipimer pochi secondi!
Come cuocere Crepes perfette

La fase più importante per ottenere delle cialde morbide, elastiche e integre è proprio la cottura.

Scaldate una padella con un pezzettino di burro, roteate la padella affinché il burro si diffonda e utilizzate un fazzolettino di scottex per tampone l’unto e distribuirlo in padella, quest’operazione serve per eliminare il burro in eccesso e creare nello stesso tempo il giusto grasso per ungere il composto:
Come cuocere le crepes perfette 1 - Ricetta Crepes

Utilizzate un mestolo classico diametro 9 cm per dosare l’impasto. Versate poco più di 1/2 mestolo di pastella nella padella calda, roteate immediatamente affinché si diffondi ovunque, anche sui bordi e lasciate cuocere 5 – 6 secondi
Come cuocere le crepes perfette 2 - Ric

smuovete la padella, lasciatela su fuoco medio non troppo alto! altrimenti si brucia, e lasciate che la crepe si stacchi da sola, vedrete in meno di mezzo minuto sarà pronta per essere sollevata con una paletta e girata :
Come cuocere le crepes perfette 3 - Ricetta Crepes

Fate cuocere dall’altro lato per ancora pochi secondi 5 – 6 per l’esattezza. poi dalla padella girate direttamente in un piatto da portata.

Per cuocere le altre, inserite un nuovo pezzettino di burro, tamponate con scottex e ripetete operazione fino ad esaurimento impasto!

Con cioccolato, biscotti, burro e zucchero si può realizzare uno dei dolci senza cottura più amati della cucina casalinga, il salame di cioccolato! Chiamato anche salame turco o salame vichingo a seconda della regione d’Italia, deve il suo nome alla somiglianza con un vero e proprio insaccato sia per la forma che per la bianca copertura realizzata con lo zucchero a velo. Ogni famiglia ha la sua ricetta: noi abbiamo scelto di realizzare il salame di cioccolato senza uova e di aromatizzarlo con un goccio di rum, ma potete provare tante altre golose varianti come quella al caffè, al torrone o ai frutti esotici. Perfetto per la merenda, per un compleanno o per un semplice fine pasto, il salame di cioccolato è da sempre un’irresistibile tentazione per grandi e piccoli!

INGREDIENTI

    Cioccolato fondente (al 55%) 200 g 
    Burro (a temperatura ambiente) 100 g 
    Biscotti secchi 100 g 
    Zucchero 150 g 
    Rum 10 g 
    Cacao amaro in polvere 10 g 

per decorare
    Zucchero a velo q.b. 

AGGIUNGI ALLA LISTA DELLA SPESA
Preparazione
Come preparare il Salame di cioccolato

Per preparare il salame di cioccolato, per prima cosa tirate fuori dal frigorifero gli ingredienti in modo che siano a temperatura ambiente. Tritate il cioccolato fondente col coltello 1 e fatelo sciogliere nel microonde o a bagnomaria 2, poi lasciate intiepidire. Intanto versate il burro e lo zucchero in una ciotola a parte 3 e cominciate a lavorare con le fruste.

Quando avrete ridotto il burro in crema, versate il rum a filo continuando a mescolare 4. Infine unite il cioccolato intiepidito 5, date una veloce mescolata e incorporate anche il cacao amaro facendo attenzione ad amalgamare il tutto fino ad ottenere un composto omogeneo 6.

Sbriciolate i biscotti secchi con le mani 7 e aggiungeteli al composto di cioccolato 8, poi mescolate con una spatola per incorporarli in modo uniforme 9.

Ora prendete un foglio di carta forno e versate il composto al centro, modellandolo con le mani per dargli una forma cilindrica 10. Sollevate il lembo inferiore e avvolgete la carta forno intorno al cilindro 11, poi arrotolate le estremità per sigillarlo 12.

Trasferite il rotolo in frigorifero e lasciate rassodare per almeno 2-3 ore 13. Trascorso questo tempo, rimuovete la carta forno 14 e spolverizzate con zucchero a velo. Il vostro salame di cioccolato è pronto per essere tagliato a fette e gustato 15!
Conservazione


Il salame di cioccolato si può conservare in frigorifero per 5-6 giorni, chiuso in un contenitore ermetico. Potete congelarlo per un mese al massimo; si consiglia di scongelarlo in frigorifero e di lasciarlo a temperatura ambiente per un’oretta prima di tagliarlo e servirlo.
Consiglio

In alternativa al rum potete aromatizzare il dolce con un altro liquore di vostro gradimento e per una versione analcolica potete usare la stessa dose di succo di arancia.
Domande e risposte

    Quali sono i biscotti secchi più adatti da utilizzare?
    Per questa ricetta è possibile utilizzare qualsiasi tipo di biscotti; l'importante è che siano poco burrosi!
    E' possibile aggiungere della frutta secca?
    Si può ridurre leggermente la dose di biscotti aggiungendo della granella di frutta secca!
    Cosa si può usare al posto del rum?
    E' possibile aggiungere la stessa dose di succo di arancia o un altro liquore a vostra scelta.

Glossario gastronomico Termini, parole, procedure usati nelle ricette, in gastronomia, in cucina, per la salute. Spesso molti termini sono in francese perchè propri della cucina francese. Alcune parole vengono usate normalmente anche nei programmi televisivi da cuochi professionisti in programmi destinati a chi cucina solo per passione, con questo glossario la cucina non avrà più segreti! A filo Aggiungere un ingrediente "a filo" significa aggiungere un liquido (olio, acqua, latte o altro) ad altri ingredienti, magari solidi, facendolo "scendere" lentamente creando un filo, quindi dosandone l'aggiunta mentre con una frusta si sbatte energicamente il composto. È un metodo usato soprattutto in salse come la Vinaigrette, per ottenere un preparato ben emulsionato. Addensare Usato soprattutto per i fondi di cottura, sughi e salse. Significa, lasciar cuocere fino ad ottenere una salsa con pochi liquidi, piuttosto densa. 
Affogare In generale si intende l'immergere un cibo solido in un liquido. Come tipo di cottura è simile alla bollitura, si differenzia solo per la temperatura dell'acqua che deve essere di poco più bassa (circa 80°) non altera quindi i valori nutrizionali dei cibi. Con pochissima acqua serve per preparare gli spinaci. Agrodolce Viene definita "agrodolce" qualsiasi preparazione che abbia un gusto agro (limone, aceto o agrumi in genere) e dolce allo stesso tempo (con aggiunta di zuccheri o per la dolcezza stessa dell'ingrediente). 
Tipico soprattutto della cucina orientale. Allappare Provocare una spiacevole sensazione astringente in bocca come se i denti e la lingua fossero legati, effetto tipico della frutta aspra o non matura: il cachi acerbo allappa particolarmente. Amalgamare Significa mescolare, impastare, ingredienti diversi, finché formino un composto bene omogeneo. Arziglio È il sapore dei prodotti marini, cioè del pesce. Asparagiera Pentola speciale per la lessatura degli asparagi. È di forma cilindrica alta e stretta, dotata di un cestello a base perforata e con maniglie, che rendono il processo di legamento degli steli superfluo. Vedi approfondimenti sulla asparagiera. Aspic L’aspic è un piatto costituito da vari ingredienti e gelatina. Può essere salato, come nel caso dell'aspic realizzato con brodo di carne, o dolce. Gli ingredienti possono essere pezzetti di carne, frutta, verdura, giardiniera, salumi, pesce, latticini, ma il componente 
essenziale nell'aspic salato è il brodo. Gli ingredienti vengono ricoperti con il brodo amalgamato con colla di pesce (o altri addensanti come l'agar-agar) e si pone il tutto in frigorifero finché il brodo non si è rassodato e il piatto non ha assunto un aspetto gelatinoso e una volta sformato ha forma di cono. Bagnomaria Bagnomaria è un sistema per riscaldare, cuocere o distillare indirettamente ingredienti delicati. Si mette il composto in un recipiente, quindi si riempie di acqua bollente un altro recipiente che possa contenere il primo in modo sicuro. Si mette il primo dentro il secondo e quest'ultimo sul fuoco o direttamente in forno. Il calore manterrà ad ebollizione l'acqua e questa rilascerà lentamente calore in modo delicato e ben controllabile. La tecnica è molto usata in pasticceria. Consente infatti di avere un maggior controllo sul 
grado di cottura di alcuni composti che altrimenti patirebbero degli sbalzi di calore violento, come alcuni a base di uova, miele, zucchero. Se fatto in forno, basta aggiungere una teglia con un po' d'acqua e riporvi il contenitore col composto da cuocere. Brasare Deriva da brace, e la brace della legna è l'ideale per questo tipo di cottura. L'alimento si dice brasato quando viene rosolato nel grasso e poi stufato lentamente, ben coperto e in poco liquido. È un tipo di cottura che richiede temperature basse, sobbollendo. Brunoise Vedi I tagli della verdure. Canapè Un canapè (o canape) è meglio conosciuto in Italia come tartina. È un piccolo antipasto poggiato o spalmato su fettine di pane (pane bianco da tramezzini, su pane tostato, su gallette, in barchette di pasta sfoglia o frolla). È solitamente preparato con cura e di aspetto molto decorativo, separato in fette e mangiabile spesso in un solo morso. 
Sopra il supporto si poggiano gli ingredienti scelti, quali salse, affettati, carne, formaggio, pesce, caviale o paté, nonché altri condimenti combinati con fantasia.Possono essre salati o dolci e sono presentati su vassoi. Il loro impiego principale è nei buffet. Caramellare È la procedura con cui si fa fondere lo zucchero fino a renderlo un liquido bruno e farlo poi raffreddare. Per caramellizzare le creme si usa un utensile particolare, il cannello da cucina oppure il grill del forno. Vedi Cos'è il cannello da cucina. Cariosside Termine botanico che indica un frutto secco tipico della famiglia delle Graminee. È chiamato nel linguaggio corrente "chicco", e granella nel linguaggio tecnico ma pratico. Esempi sono la cariosside di frumento, di riso, di mais. È caratterizzata da un abbondante albume farinoso, ricco di amido, che può costituire fino al 90% del peso secco della granella. Castrare le castagne È l'operazione 
con cui viene incisa la castagna prima di fare le classiche caldarroste per evitare che le castagne scoppino durante la cottura. Con un coltellino molto appuntito si pratica un taglio sulla parte bombata della buccia dura (2 cm circa) in senso orizzontale cercando di non intaccarne la polpa. Esistono anche delle pinze per castrare le castagne, fatte a cucchiaio in cui da un lato si appoggia il frutto e dall'altro si trova una lama che chiudendo l'attrezzo produce il taglio. Chiarificare Per chiarificare si intende l’atto di depurare rendendo limpido l’alimento trattato. È una tecnica usata per brodi, gelatine, burro, succhi, vino. Vedi Come si fa a chiarificare il burro. Chiffonade Vedi I tagli della verdure. Climaterico Si dicono climaterici i frutti che continuano a maturare anche dopo essere stati raccolti dalla pianta. Alcuni di questi: banane, pesche, mele, kiwi, 
pere, meloni, pomodori, kaki, albicocche. Concassè Vedi I tagli della verdure. Concassè Vedi I tagli della verdure. Congelamento Utilizzato come sistema di conservazione casalingo per vegetali crudi o cotti. Importante considerare che l'alto contenuto di acqua unito ad un abbassamento di temperatura produce cristalli di ghiaccio interni che possono rovinare l'aspetto dell'alimento. Vedi Come si fa a congelare i funghi. Cottura a vapore Si può usare la classica vaporiera oppure un recipiente forato appoggiato in una pentola con uno strato di acqua. Cottura ideale per gli ortaggi che in questo modo perdono pochi sali minerali e vitamine. Da utilizzare anche per alcuni tipi di pesce, o in genere per una cucina povera di grassi. Vedi approfondimenti: Cuocere a vapore, La vaporiera elettrica, Cuocere a vapore senza vaporiera elettrica. Court-bouillon Termine francese che significa brodo ristretto. È il preparato liquido utilizzato per lessare pesci e crostacei. Termine francese che significa brodo ristretto. Comunemente si prepara aromatizzando 
dell'acqua salata con sedano, carota e cipolla. Varie sono le tecniche nella cucina professionale, ma comunque per lessare in court bouillon si parte sempre dal liquido freddo. Cucuzzata Zucca candita, usata per dolci della Campania come Struffoli e Pastiera. Utilizzare una quantità di zucchero pari al peso della zucca. Una volta pesato lo zucchero, dividetelo in tre parti. Una parte la metterete in tegame con la zucca passando sul fuoco ancora per cinque minuti. Lasciate quindi riposare il composto per tre giorni. Al quarto giorno aggiungete le altre due parti di zucchero e rimettete sul fuoco a fiamma bassa. La cucuzzata sarà pronta quando vedrete lo zucchero addensarsi e attaccarsi alla zucca. Deglassare Deriv. di glassa, col prefisso de- Significato: (in gastronomia) diluire un sugo  rappreso. Si trova spesso nelle ricette di carne. Quando si è 
terminata la cottura di carne, sulla padella rimangono gli zuccheri rilasciati dalla carne uniti al fondo del condimento, tolta la carne è utile raccoglierli mettendo nella padella ancora calda un mezzo bicchiere d'acqua o altri liquidi come per esempio l'Agresto. Edibile Parte di un alimento che si può mangiare. Nel pesce, nella frutta, nella verdura la parte che rimane dopo la pulizia o la mondatura. Nei formaggi la è la parte che rimane dopo aver eliminato la crosta. Emulsionare In cucina è sinonimo di "amalgamare", cioè miscelare due sostanze liquide in genere non mescolabili fra loro: una grassa (olio per esempio) e l’altra acida (aceto e/o limone). Tipico esempio di emulsioni sono la vinaigrette, la citronette e la maionese. Per emulsionare si utilizza o la classica frusta, o la forchetta o anche un frullatore a immersione, fino ad ottenere una salsa cremosa e spumosa. L'emulsione è instabile e 
va quindi utilizzata subito, prima che gli elementi tornino naturalmente a separarsi. Essiccamento Si ottiene con l'esposizione all'aria e al sole di prodotti freschi come per esempio i pomodorini e i fichi. Si tratta di una tecnica di conservazione antica, oggi usata in modo piuttosto artigianale. Vedi Come essiccare il basilico. Farcia Termine gastronomico che indica qualsiasi composto che serva per farcire. 
Fiammeggiare Dare fuoco ad una pietanza, dopo averla cosparsa con un liquore (vedi Filetto al pepe verde). Si procede inclinando leggermente la padella col liquore verso la fiamma del fornello. Allontanarla dal fornello una volta ottenuta la fiamma, aspettare che si spenga o soffiare. È un procedimento piuttosto pericoloso, porre la massima ATTENZIONE. In alternativa, usare un fiammifero. In francese si chiama "Flambè". Può anche significare esporre alla fiamma un volatile per bruciare le piccolissime piume e la peluria residua dopo il più grossolano spiumaggio iniziale. Finger food Letteralmente "cibo da mangiare con le mani", finger food è il nome che negli ultimi anni è stato dato a stuzzichini, salatini e in generale
a tutte quelle preparazioni
che non richiedono l'uso di posate. Flambè Vedi "fiammeggiare". Fumetto Il fumetto di pesce è un brodo di pesce concentrato e ristretto. Viene utilizzato per la cottura di pesci e la preparazione di zuppe e salse. Appartiene alla categoria dei "Fondi bianchi". 
Vedi Preparazioni di base: fumetto di pesce e Preparazioni di base: fumetto di crostacei. Gommagutta Gommoresina ottenuta da piante tropicali, usata in medicina come diuretico ed emostatico, nell'industria delle vernici come colorante. Gratin Vedi "gratinare". Gratinare Al forno si può cuocere interamente l'alimento o semplicemente ultimare la cottura gratinando cioè dando calore solo dall'alto. La crosta in superficie si ottiene di regola con formaggio, burro o pane grattugiato. Grigliare Arrostire sulla graticola. La tecnica classica è la scottatura a fuoco vivace seguita da una cottura a fuoco più moderato. Soprattutto per carne, pesce, ma anche verdure. Incorporare Aggiungere un ingrediente ad un composto in modo regolare e delicato. Si usa soprattutto per i tuorli montati a neve quando debbono essere aggiunti ad un impasto o composto. Solitamente si usa un cucchiaio 
e si fa un movimento lento rotatorio dal fondo del contenitore verso l'alto sempre nello stesso senso. Julienne Vedi I tagli della verdure. Lardellare Quando il taglio di carne è molto magro, conviene arricchirlo con listerelle di lardo o pancetta (lardelli), che vanno introdotte nel senso delle fibre con l'aiuto di un coltello. I lardelli, sciogliendosi durante la cottura, hanno un doppio scopo: insaporire la carne e mantenerla morbida. I lardelli possono anche 
essere aromatizzati passandoli in un trito di erbe, prima di venire inseriti nella carne. Con lo stesso sistema dei lardelli, poi, si può insaporire la carne, inserendo carote o coste di sedano nel pezzo, sempre nel senso delle fibre. Vedi Trucchi e consigli sulla carne e I tagli della carne. Lavorare a crema Si intende l’operazione con la quale il burro (o qualsiasi alimento o composto), viene lavorato 
con un mestolo, frusta, o mixer, per divenire morbido e cremoso. Questa lavorazione è usata per rendere l’alimento malleabile ed omogeneo, e quindi idoneo eventualmente ad essere unito ad altri ingredienti che andranno a formare la ricetta prescelta. Vedi Burri composti. Legare Legare un fondo di cottura, una salsa o un sugo significa aggiungere farina o fecola (sciolte in un po' d'acqua fredda) per addensarli oppure burro lavorato con un po' di farina. Per legare la salsa fuori del fuoco si può unire panna di latte o tuorlo d'uovo. Liofilizzazione Usata solo in ambito industriale consiste nel surgelare i 
cibi e sottoporli ad una condizione di vuoto spinto. La pellicola di vapore che si forma è aspirata ed eliminata fino a completo disseccamento. Il prodotto è poi sigillato e conservato a temperatura ambiente. Si mantengono tutte le caratteristiche nutrizionali dell'alimento. Mantecare In gastronomia, con il termine "mantecare", si intende mescolare accuratamente diverse sostanze così da ottenere un impasto cremoso e omogeneo, ben insaporito e legato. 
Infatti questa operazione da il nome a un tipo di gelato, detto appunto "mantecato". Nelle ricette lombarde dei risotti è un passaggio fondamentale e consiste nell'aggiungere a fine cottura del parmigiano e dei fiocchetti di burro, lasciar riposare con coperchio chiuso e infine mescolare bene bene il tutto. Marinare È un trattamento necessario soprattutto per alcuni cibi (certi tagli di carne per esempio) che con la cottura ppotrebbero diventare più duri e disidratati. La marinatura di solito consiste nel porre il cibo (es. carne o pesce) a riposare per un po' di ore (spesso in frigorifero) con alcuni ingredienti quali olio, limone o vino, erbe aromatiche, pepe. Non si devono marinare cibi ancora congelati, ma bisogna attenderne la completa scongelazione. Mirepoix Vedi I tagli della verdure. Miso Il miso è un paté 
di colore marrone, prodotto della fermentazione dell'Aspergillus orizae. Gli ingredienti di base sono soia gialla (Glycinae max) e sale marino, arricchiti a seconda del tipo, dall'aggiunta di orzo (Mugi miso), riso (Kome miso) o di entrambi i cereali (Genmai miso). Esiste anche un tipo di miso ottenuto senza aggiunta di cereali (Hacho miso). Mondare Lavare e raschiare un alimento (soprattutto verdura e frutta) eliminando le impurità, i residui non commestibili e le parti rovinate. Nappare Consiste nel ricoprire una pietanza di qualunque tipo con una salsa o sugo. La salsa o il sugo ha di solito una consistenza piuttosto densa in modo da rivestire la pietanza senza scivolare nel piatto. Occhiatura Presenza all'interno della pasta del formaggio di bolle d'aria di piccole dimensioni formatesi durante la maturazione. Appaiaono come buchetti più o meno profondi nel 
formaggio. Parare Il termine parare è un'espressione culinaria molto tecnica, deriva dal francese parer e significa liberare carne, pesce o pollame prima della cottura da tutti gli scarti indesiderati (pelle, grasso), e parti comunque non edibili, come 
tendini e ossa. Pezzatura È sinonimo di formato, taglia, dimensione, grandezza, misura, taglio. Usato spesso per definire le dimensioni anche degli alimenti soprattutto per prodotti ortofrutticoli. Piccata Fettina di vitello cotta al burro. Polsonetto Vedi Utensile: polsonetto. Ratatouille o rattatuia In italiano "Rattatuia" è un piatto tipico della Provenza (Francia), costituita da un insieme di verdure di stagione tagliate a tocchetti e fatte stufare a fuoco basso, con olio d'oliva 
ed erbe aromatiche. Si serve come contorno, calda o fredda. Vedi ricetta. Rizoma Il rizoma (da rizo-, radice, con il suffisso -oma, rigonfiamento) è un fusto perenne, generalmente sotterraneo e funzionante come organo di riserva, caratteristico di alcune piante erbacee diffuse in climi molto variabili, per esempio il giaggiolo e l'asparago. Simile a una radice ma con foglie e con apice privo di cuffia. Vedi Curcuma. Rosolare Far dorare un cibo a fuoco alto, girandolo continuamente. Termine usato soprattutto per le carni. Salamoia Si tratta di una soluzione di acqua e sale. 
Efficace per la conservazione di ogni tipo di ortaggio. Asciugare bene prima del consumo. Salamoia Si tratta di una soluzione di acqua e sale. Efficace per la conservazione di ogni tipo di ortaggio. Asciugare bene prima del consumo. Sbianchire, sbiancare, sbollentare Indicano il trattamento di precottura delle verdure per conservarne inalterata l'aromaticità, la croccantezza, il valore vitaminico e il colore. È un'immersione breve delle verdure in acqua bollente. Vedi Come si fa: sbianchire. Scaloppare Tagliare carni come arrosti o pesce ottenendo fette molto sottili e regolari nello spessore. Sinonimo anche "sfilettare". Vedi Coltello per sfilettare/scaloppare. Scalzo Lo scalzo è la superficie laterale di una forma di formaggio che costituisce lo spessore della stessa. Il termine deriva dal fatto che si tratta della parte che viene discalzata, ovvero estratta, dalla fascera laterale, nella quale era racchiusa la cagliata. L'altezza dello scalzo è fondamentale per determinare l'uniformità di stagionatura della pasta in rapporto al tipo di prodotto che si voglia ottenere.
 Per i formaggi a forma cilindrica, di media stagionature a pasta compatta, è generalmente usato uno scalzo di 10 o 12 cm e un diametro di misura tripla. Schiumare Termine utilizzato soprattutto per la preparazione di brodi e fumetto di pesce o crostacei. Consiste nel togliere con un colino o una schiumarola la schiuma che affiora sulla superficie dell'acqua in ebollizione e che contiene impurità. Sfilettare Vedi "Scaloppare". Sterilizzazione Processo condotto a 130° con apposite macchine. A livello domestico la pratica si può usare facendo bollire i barattoli per 20-30 minuti. Vedi e Come si fa a sterilizzare i vasetti. Stufare È il metodo con cui si fa cuocere lentamente in casseruola coperta e in presenza di liquido (brodo, vino, ecc.) un alimento precedentemente rosolato 
in un grasso. Sinonimo anche di cottura in umido. Si stufano le carni, le verdure, i funghi e raramente i pesci che altrimenti si sfaldano. Surgelazione Sistema da preferire al congelamento perchè l'abbassamento della temperatura avviene in tempi molto rapidi e permette di arrivare a temperature inferiori. I cristalli di ghiaccio che si formano all'interno dell'alimento sono di dimensioni ridotte e non danneggiano il cibo. Il risultato è la mancata fuoriuscita di acqua vegetale insieme a maggior turgidità dell'alimento. Tartellette Le 
tartellette sono cestini di pasta brisè che possono essere farciti con salse e ripieni vari. A seconda della forma degli stampini si definiscono tartellette (tondi) o barchette (ovali). Vedi Preparazioni di base: pasta brisè. Tindalizzazione Pratica (utilizzata soprattutto per verdure sott'olio) che consiste nel portare a ebollizione per tre volte a distanza di 24 ore l’una dall’altra i vasetti pieni avvolti in una tela in modo che non si crepino. La bollitura deve durare circa 45 minuti e i vasetti devono restare nella pentola finchè l’acqua 
non sarà fredda. In questo modo eventuali spore di microorganismi presenti nella conserva sbocciano, ossia sporificano, liberando il batterio che si moltiplica ma senza aver tempo di produrre spore e con le 3 bolliture verranno debellati. Tostare Eseguire il processo di torrefazione di semi oleosi, spec. del caffè, e di cereali (come il riso): tostare le arachidi, tostare l'orzo, tostare i semi di zucca. Si usa anche per sinonimo di abbrustolire pane, focacce e per renderli 
croccanti. Vedi Trucchi e consigli riso e risotti. Velare Coprire la superficie di una vivanda con uno strato di gelatina, crema o salsa, utilizzando un pennello. Zeste Dal francese “zeste”, nel senso letterale designa la buccia degli agrumi, ma si dice principalmente per il limone e l'arancia. Possono essere candite e si usano per dare colore e aroma alle preparazioni. Vedi Come si fa: bucce d'arancia candite.

Tratto da: https://www.alimentipedia.it/glossari/glossario-gastronomico.html
Copyright © Alimentipedia.it
