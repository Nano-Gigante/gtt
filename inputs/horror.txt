La fiaba più celebre, soprattutto per la trasposizione cinematografica Disney, racconta la storia di una ragazza che viene trattata come serva dalla matrigna e dalle due sorellastre. Quando il principe indice un ballo a corte le tre donne fanno di tutto perché Cenerentola non vi partecipi. Alla fine il principe sceglierà proprio la protagonista dopo averle provato la scarpetta che aveva perso durante la fuga da palazzo. Nella versione conosciuta non viene reso noto che fine fanno la matrigna e le due sorellastre di Cenerentola.

Ma facciamo un passo indietro e andiamo in Egitto. Infatti, la prima versione della fiaba, ebbe origine proprio là. Sotto il regno del Faraone Amose II, nel VI secolo a.C., una schiava di nome Rodopì è destinata a diventare regina. Le fonti non mancano ma la più autorevole è quella di Esopo che conobbe effettivamente la ragazza.

Dall’Egitto la storia si sparse fino in Grecia e da lì in tutta Europa. Ma, si sa, quando un racconto viene tramandato oralmente, c’è sempre chi aggiunge o toglie particolari e così la storia di Rodopì passò di bocca in bocca andando a modificarsi.

I fratelli Grimm rimaneggiarono la storia affinché venisse accettata dal grande pubblico (ma soprattutto nelle corti). Nel racconto tramandato il padre non è morto ma convive con la matrigna e le due sorellastre. Ma Cenerentola coltiva un albero di nocciolo (la reincarnazione della madre sotto forma di vegetale).

Sarà proprio la madre, aiutata da dei colombi, a vestire Cenerentola per il ballo e sanno sempre i colombi a svelare al principe l’inganno protratto dalle due sorellastre. Quando il principe si reca a far provare la scarpetta di cristallo le due ragazze vogliono far di tutto per riuscire a calzarla mai loro piedi sono troppo grandi. Così, pur di riuscirci, una si taglia le dita dei piedi e l’altra si taglia di netto il tallone.